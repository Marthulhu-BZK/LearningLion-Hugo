---
title: Introductie
type: docs
---

# Homepagina (algemene toelichting van project obv project charter)


## Project achtergrond en visie (wordt nog ingekort)

### Algemene probleemstelling
Veel medewerkers in overheidsinstellingen vertrouwen op externe generatieve AI-toepassingen zoals ChatGPT voor taken zoals het schrijven van e-mails en het samenvatten van documenten. Deze toepassingen brengen verscheidene risico’s en uitdagingen met zich mee. Ten eerste bestaat het risico op mogelijke schending van rechten op het gebied van privacy, gegevensbescherming en auteursrecht en de daaraan verwante rechten. Het voorlopige standpunt van de overheid, uiteengezet door de waarnemend staatssecretaris voor Digitalisering Alexandra van Huffelen, is daarom dat het gebruik van generatieve AI-toepassingen zoals ChatGPT door overheidsorganisaties over het algemeen verboden is, wanneer er een risico bestaat op juridische overtredingen. 
	Andere uitdagingen die generatieve AI-toepassingen met zich mee brengen zijn onder andere dat bias (vooringenomenheid of selectiviteit van de data of het model) waardoor onder andere discriminatie op basis van ras, geslacht, religieuze affiliatie of politieke ideologie in de hand gewerkt wordt. Dit heeft negatieve gevolgen voor de maatschappij, zeker als zo’n toepassing gebruikt wordt binnen de Rijksoverheid. Een andere uitdaging is het feit dat generatieve AI-toepassingen kunnen hallucineren. De data waarop het model getraind wordt is vaak niet inzichtelijk en kan overal vandaan zijn gehaald. Hierdoor kan het zijn dat de gegenereerde output onjuistheden kan bevatten.
Echter, overheidsinstellingen worden geconfronteerd met toenemende werklasten en complexiteit in dagelijkse werkzaamheden, waardoor er een behoefte is aan efficiënte en effectieve tools die aan alle (juridische) eisen voldoen en waarbij de (maatschappelijke) risico’s minimaal zijn. De huidige afhankelijkheid van tools zoals ChatGPT benadrukt een duidelijke kloof tussen de behoefte aan AI-ondersteuning en de beschikbare conforme oplossingen. 
Dit is waar LearningLion in beeld komt. Het doel van dit project is om te onderzoeken of het mogelijk is om een tool te ontwikkelen die in de bovengenoemde behoefte voorziet en die zich tegelijkertijd conformeert aan de juridische kaders én waarbij de bijkomende maatschappelijke risico’s worden ondervangen. 

### Mogelijke oplossing
Het ontwikkelen van een tool dat lokaal beheerd wordt, en waarbij gebruik gemaakt wordt van van Retrieval-Augmented Generation (RAG) technologie, kan een oplossing bieden tegen de hierboven beschreven uitdagingen, de productiviteit verhogen en gevoelige informatie binnen de werkstromen van de overheid beschermen.

RAG heeft een aantal grote voordelen. Door het model te koppelen aan lokale bestanden kan extra kennis meegeven worden zonder dat het opnieuw hoeft te worden getraind of te worden gefinetuned. Dit zorgt ervoor dat de antwoorden betrouwbaarder zijn omdat ze gebaseerd zijn op eigen documenten waarvan je weet dat de inhoud klopt. Daarnaast is het veel transparanter omdat je te zien krijgt op basis van welke tekst het antwoord geformuleerd wordt, je krijgt immers de stukken tekst die gebruikt zijn voor het antwoord erbij als output.



{{< columns >}}

## Doel van het project

Het doel van Learning Lion is het ontwikkelen van een Retrieval-Augmented Generation (RAG) model dat lokaal beheerd wordt voor het ondersteunen van beleidsmedewerkers bij taken waar momenteel vaak generatieve AI tools als ChatGPT voor gebruikt worden. Denk hierbij aan taken zoals het schrijven van e-mails en het samenvatten van documenten, maar bijvoorbeeld ook het afhandelen van WOO verzoeken en het beantwoorden van Kamervragen. 

<--->

## Scope van het project

Het eindresultaat van dit project zal de succesvolle implementatie en inzet zijn van een efficiënt en veilig Retrieval-Augmented Generation (RAG) model, gecombineerd met een Nederlands taalmodel, binnen de rijksoverheid. Deze AI-oplossing zal de operationele efficiëntie verbeteren, de naleving van gegevensprivacy en regelgevende normen versterken, de besluitvormingsprocessen ondersteunen en de transparantie en verantwoordelijkheid binnen verschillende afdelingen bevorderen.
{{< /columns >}}



## Locis suis novi cum suoque decidit eadem

Idmoniae ripis, at aves, ali missa adest, ut _et autem_, et ab?
